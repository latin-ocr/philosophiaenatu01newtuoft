AUCTORIS xi

refertam Quo sensu mechanica. rationalis erit scientia motuum, qui ex
viribus quibuscunque resultant, et virium quae ad motus quoscunque re-
quiruntur, accurate proposita ac demonstrata. Pars haec mechanicae a
veteribus in potentiis quinque ad artes manuales spectantibus exculta fuit,
qui gravitatem (cum potentia manualis non sit) vix aliter quam in ponde-
ribus per potentias illas movendis considerarunt. Nos autem non artibus
sed philosophiae consulentes, deque potentiis non manualibus sed natura-
libus scribentes, ea maxime tractamus, quae ad gravitatem, levitatem, vim
elasticam, resistentiam fluidorum et ejusmodi vires seu attractivas seu im-
pulsivas spectant: et ea propter, haec nostra tanquam philosophiae prin-
cipia mathematica proponimus. Omnis enim philosophiae difficultas in eo
versari videtur, ut a phaenomenis motuum investigemus vires naturae, de-
inde ab his viribus demonstremus phaenomena reliqua. Et huc spectant
propositiones generaleS, quas libro primo et secundo pertractavimus. In
libro autem tertio exemplum hujus rei proposuimus per explicationem
, systematis mundani. Ibi enim, ex phaenomenis coelestibus, per proposi-
tiones in libris prioribus mathematice demonstratas, derivantur vires gra-
vitatis, quibus corpora ad solem et planetas singulos tendunt. Deinde ex
his viribus per propositiones etiam mathematicas, deducuntur motus pla-
netarum, cometarum, lunae et maris. Utinam caetera naturae phaenomena
ex principiis mechanicis eodem argumentandi genere derivare liceret.
Nam multa me movent, ut nonnihil suspicer ea omnia ex viribus quibus-
dam pendere posse, quibus corporum particulae per causas nondum cog-

nitas vel in se mutuo impelluntur et secundum figuras regulares cohaerent,

·vel ab invicem fugantur et recedunt: quibus viribus ignotis, philosophi
hactenus naturam flustra tentarunt. Spero autem quod vel huic philoso-
phandi modo, vel veriori alicui, principia hic posita lucem aliquam prae-
bebunt. ⁷

Ι In his edendis, vir acutissimus et in omni literarum genere eruditissi-
mus Edmundus Halleius operam navavit, nec solum typothetarum sphal-
mata correxit et schemata incidi curavit, sed etiam auctor fuit, ut horum
editionem aggrederer. Quippe cum demonstratam a me figuram orbium

'coelestium impetraverat, s rogare non destitit, ut eandem cum Societate
Regali communicarem, quae deinde hortatibus et benignis suis auspiciis

¹ effecit, ut de eadem in lucem emittenda cogitare inciperem. At post-

quam motuum lunarium inaequalitates aggressus essem, deinde etiam alia
tentare coepissem, quae ad leges et mensuras gravitatis et aliarum virium,
et figuras a corporibus seeundum datas quascunque leges attractis descri-

