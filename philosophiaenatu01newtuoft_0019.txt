PRAEFATIO. xv

corpora aequaliter gravitat3 gravitatis enim actionem esse 'muniam et
utrinque aequalem, ‚sic ostenditur. Distinguatur terrae totius moles in
binas quascunque parteS, vel aequales vel utcunque inaequales: jam si
pondera partium non essent in se mutuo aequalia3 vcederet pondus minus
majori, et partes conjunctae pergerent recta moveri ad infinitum, versus
plagam in quam tendit pondus majus: omnine> contra experientiam. Ita-
que dicendum erit, pondera partium in aequilibrio esse constituta: hoc
est, gravitatis actionem esse mutuam et utrinque aequalem.

Pondera corporum, aequaliter a centro terrae distantium, sunt ut quan-
titates materiae in corporibus. Hoc utique colligitur ex aequali accelera-
tione corporum omnium, e quiete per ponderum vires cadentium: nam
vires quibus inaequalia corpora aequaliter accelerantur, debent esse pro-
portionales quantitatibus materiae movendae. J am vero corpora universa
cadentia aequaliter accelerari, ex eo patet, quod in vacuo Boyliano tem-
poribus aequalibus aequalia spatia cadendo describunt, sublata scilicet aeris
resistentis: accuratius autem comprobatur per experimenta pendulorum.

Vires attractivae corporum, in aequalibus distantiis, sunt ut quantitates
materiae in corporibus. Nam mim corpora in terram et terra vicissim in
corpora momentis aequalibus gravitent ; terrae pondus in unumquodque
corpus, seu vis qua corpus terram attrahit, aequabitur ponderi corporis
ejusdem in terram. Hoc autem pondus erit ut quantitas materiae in cor-
pore: itaque vis qua corpus unumquodque terram attrahit, sive corporis
vis absoluta, erit ut eadem quantitas materiae.

Oritur ergo et componitur vis attractiva corporum integrorum ex viri-
bus attractivis partium: siquidem aucta vel diminuta mole materiae, os-
' tensum est, proportionaliter augeri vel diminui ejus virtutem. Actio ita-
que telluris ex conjunctis partium actionibus conflari censenda erit3 at-
que adeo corpora omnia terrestria se mutuo trahere oportet viribus ab·
solutis, quae sint in ratione materiae trahentis. Haec est natura gravitatis
apud terramz videamus jam qualis sit in ooelis.

Corpus omne perseverare in statu suo vel quiescendi vel movendi uni-
formiter in directum, nisi quatenus a viribus impressis cogitur statum il-
lum mutare ;, naturae lex est ab omnibus recepta philosophis. Inde vero
sequitur, corpora quae in* curvis moventur, atque adeo de lineis rectis or·
bitas suas tangentibus jugiter abeunt, vi aliqua perpetuo agente retineri
in itinere curvilineo. Planetis igitur in orbibus curvis revolventibus ne-
cessario aderit vis aliqua, per cujus actiones repetitas indesinenter a tan-
gentibus deflectantur. ¹ ’

