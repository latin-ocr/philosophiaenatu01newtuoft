8 PH1LosoPH1AE NATURALIS. [Dmm.

trale (quale est Magnes in centro vis magneticae, vel Terra in centro vis
gravitantis) sive alia aliqua quae non apparet. Mathematicus duntaxat
est hic conceptus. Nam virium causas et sedes Physicas jam non ex-
pendo.

Est igitur vis acceleratrix ad vim motricem ut celeritas ad motum. Ori-
tur enim quantitas motus ex celeritate et ex quantitate materiae, et vis mo-
trix ex vi acceleratrice et ex quantitate ejusdem materiae conjunctim. Nam
summa actionum vis acceleratricis in singulas corporis particulas est vis
motrix totius. Unde juxta superficiemTerrae, ubi gravitas acceleratrix seu
vis gravitans in corporibus universis eadem est, gravitas motrix seu pondus
est ut corpus: at si in regiones ascendatur ubi gravitas acceleratrix fit
minor, pondus pariter minuetur, eritque semper ut corpus Sc gravitas acce-
leratrix conjunctim. Sic in regionibus ubi gravitas acceleratrix duplo mi-
nor est, pondus corporis duplo vel triplo minoris erit quadruplo vel sextu-
plo minus.

Porro attractiones et impulsus eodem sensu acceleratrices et mou-ines no- -
mino. Voces autem Attractionis, Impulsus, vel Propensionis cujuscunque
in centrum, indifferenter et pro se mutuo promiscue usurpo 3 has vires non
Physice, sed Mathematice tantum considerando. Unde caveat lector, ne
per hujusmodi voces cogitet me speciem vel modum actionis causamve
aut rationem Physicam alicubi definire, vel centris (quae sunt puncta Ma-
thematica) vires vere δι Physice tribuere3 si forte aut centra trahere, aut

vires centrorum esse dixero.

Scholium.

Hactenus voces minus notas, quo sensu in sequentibus accipiendae sint,
explicare visum est. Tempus, Spatium, Locum et Motum, ut omnibus
notissima, non definio. Notandum tamen, quod vulgus quantitates hasce
non aliter quam ex relatione ad sensibilia concipiat. Et inde oriuntur prae-
judicia quaedam, quibus tollendis convenit easdem in absolutas et relativas,
veras et apparenteS, mathematicas et vulgares distingui.

(k) Ι. Tempus Absolutum, verum, et mathematicum, inse et natura
sua sine relatione ad externum quodvis, aequabiliter fluit, alioque nomine
dicitur Duratio: Relativum, apparenS, et vulgare est sensibilis et externa
quoevis Durationis per motum mensura (seu accurata seu inaequabilis) qua
vulgus vice veri temporis utitur ; ut Hora, Dies, Mensis, Annus.

ΙΙ. Spatium Absolutum, natura sua sine relatione ad externum quodvis,
semper manet similare & immobile: Relativum est spatii hujus mensura seu
dimensio quaelibet mobilis, quae a sensibus nostris per situm suum ad cor-

’ (k) 16. Quemadmodum Geometrae lineam tum mathematice considerare possumus, tanquam
fluxu puncti generari fingunt, ita tempus absolu· aequabilem unius instantis scu puncti temporis

