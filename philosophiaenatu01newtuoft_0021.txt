PRAEFATIO. xvii

su ad centrum, diminui in recessu ab eodem: et augeri quidem in eadem
, proportione‘qua diminuitur quadratum distantiae, diminui in eadem pro-
portione quz'i distantiae quadratum augetur. Videamus jam, compara-
tione instituta inter planetarum vires centripetas et vim gravitatiS‚ annon
ejusdem forte sint generis. Ejusdem vero generis erunt, si deprehen-
dantur hinc et inde leges eaedem, eaedemque affectiones. Primo itaque
lxmae, quae nobis proxima est, vim centripetam expendamus.

Spatia rectilinea, quae a corporibus e quiete demissis dato tempore sub
ipso motus initio describuntur, ubi a viribus quibuscunque urgentur,
proportionalia sunt ipsis viribus: hoc utique consequitur ex ratiociniis
mathematicis. Erit igitur vis centripeta lunae in orbita sua revolventis,
ad vim gravitatis in superficie terrae, ut spatium quod tempore quam
minimo describeret luna descendendo per vim centripetam versus ter-
ram, si circulari omni motu privari fingeretur ad spatium quod eo-
dem tempore quam minimo describit grave corpus in vicinia terrae,
per vim gravitatis suae cadendo. Horum spatiorum prius aequale aet ar-

cus a luna per idem tempus descripti sinui verso, quippe qui lunae trans- , μ

lationem de tangente, factam a vi centripeta‚ metitur; atque adeo compu-
tari potest ex datis tum lunae tempore periodico, tum distantia ejus a
centm terrae. Spatium posterius invenitur per experimenta pendulorum,
quamadmodum docuit Hugenius. Inito itaque calculo, spatium prius
ad spatium posterius, seu vis centripeta lunae in orbita sua revolventis ad
vim gravitatis in superficie tertre, erit ut quadratum semidiametri terrae
ad orbitae semidiametri quadratum. Eandem habet rationem, per ea quae
‘superius ostenduntur, vis centripeta lunae in orbita sua revolventis ad
vim lunae centripetam prope terrae superficiem. Vis itaque centripeta
prope terrae superficiem aequalis est vi gravitatis. Non ergo diversae sunt
vires, sed una atque eadem, si enim diversoe essent, corpora viribus con-
junctis duplo celerius in terram caderent quam ex vi sola gravitatis.
Constat igitur vim illam. centripetam‚ qufi luna perpetuo de tangente vel
trahitur vel impellitur et in orbita retinetur, ipsam esse vim gravitatis ter-
restris ad lunam usque pertingentem. Et rationi quidem consentaneum
est ut ad ingentes distantias illa sese virtus extendat, cum nullam ejus sen-
sibilem imminutionem, vel in altissimis montium cacuminibus, observare
licet. Gravitat itaque luna in terram: quin et actione mutua, terra vi-
cissim in lunam aeq'Qaliter gravitat3 id quod abunde quidem confirmatur
in hac philosophia, fibi agitur de maris oestu et aequinoctiorum praeces-
sione, ab actione tum lunae tum solis in terram oriundus. 'Hinc et illud
b

