xiv EDITORIS

potente praedita subtilitate, motibusque occultis agitata3 jam ad somnia
delabuntur, neglecta rerum constitutione vera: quae sane frustra petenda
est ex fallacibus conjecturis, cum vix etiam per certissimas observationes
investigari possit. Qui speculationum suarum ’ fundamentum desumunt
ab hypothesibu33 etiamsi deinde secundum leges mechanicas accuratissime

’ procedant3 fabulam quidem elegantem forte et venustam, fabulam tamen

concinnare dicendi sunt.

Relinquitur adeo tertium genus, qui philosophiam scilicet experimen-
talem profitentur. Hi quidem ex simplicissimis quibus possunt principiis
rerum omnium causas derivandas esse volunt: nihil autem principii loco
assumunt, quod nondum ex Phaenomenis comprobatum fuerit. Hypo-
theses non comminiscuntur, neque in physicam recipiunt, nisi ut quaes-
tiones de quarum veritate disputetur. Duplici itaque methodo incedunt, ’
analytica et synthetica. . Naturae vires legesque virium simpliciores ex
selectis quibusdam phaenomenis per analysin deducunt, ex quibus deinde
per synthesin reliquorum constitutionem tradunt. Haec illa est philosoe
phandi ratio longe optima, quam prae caeteris merito amplectendam cen-
suit celeberrimus auctor noster. Hanc solam utique dignam judicavit,
in qua excolenda atque adornanda operam suam collocaret. Hujus igitur
illustrissimum dedit exemplum, mundani nempe systematis explicationem
e theoria gravitatis felicissime deductam. Gravitatis virtutem universis
corporibus inesse, suspicati sunt vel finxerunt alii: primus ille et solus ex
apparentiis demonstrare potuit, et speculationibus Δ egregiis firmissimum
ponere fundamentum.

Scio equidem nonnullos magni etiam nominis viros, praejudiciis quibus-
dam plus aequo occupatos, huic novo principio aegre assentiri potuisse, et
certis incerta identidem praetulisse. Horum famam vellicare non‘ est
animus: tibi potiUS‚ benevole lector, illa paucis exponere lube't, ex qui-
bus tute ipse judicium non iniquum feras.

Igitur ut argumenti sumatur exordium a simplicissimis et proximis3
dispiciamus paulisper qualis sit in terrestribus natura gravitatis, ut de-
inde tutius progrediamur ubi ad corpora coelestia, longissime a sedibus
nostris remota, perventum fuerit. Convenit jam inter omnes philoso-
phos, corpora universa circumterrestria gravitare in terram. Nulla dari
corpora vere levia⁹ jamdudum confirmavit experientia multiplex· Quae
dicitur levitas relativa, non est vera levitas, sed apparens solummod03 et
oritur a praepollente gravitate corporum contiguorum.

Porro, ut corpora universa gravitent in terram, ita terra vicissim iu

