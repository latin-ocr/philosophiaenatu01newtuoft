AUCTORIS PRAEFATIO

IN

EDITIONEM TERTIAM.

“m

IN editione hacce tertia, quam Henricus Pemberton‚ M. D. vir harum
rerum peritissimus curavit, nonnulla in Libro secundo de resistentia medi-
orum paulo fusius explicantur quam antea, et adduntur experimenta no·
va de resistentia gravium quae cadunt in a'eEre. In Libro tertio argumen-
tum quo Lunam in orbe suo per gravitatem retineri probatur, paulo fusius
exponitur: et novae adduntur observationes de proportione diametrorum
Jovis ad invicem a D. Poundio factae. Adduntur etiam observationes
aliquot cometae illius qui anno 1680. apparuit, a D. Kirk mense Novem-
bri in Germania habitae, quae nuper ad manus nostras venerunt, et quarum
ope constet quam prope orbes parabolici motibus cometarum respondent.
Et orbita cometae illius, computante Halleio‚ paulo accuratius determina-
tur quam antea, idque, in ellipsi. Et ostenditur cometam in hac orbita
emptica, per novem coelorum signa, non minus accurate cursum peregisse,
quam solent planetae in orbitis ellipticis per astronomiam definitis moveri.
Orbis etiam cometae qui anno 1723. apparuit, a D. Bradleio Astronomiae
apud oxonienses Professore computatus adjicitur.

Dabam Londini, Jan· 12. 1725-6.

IS. NEWTON.

