PRAEFATIO. , xix

sed etiam ad cometas in diversissimis coelorum regionibus et in diversis-
simis distantiis positos pertingit. Haec igitur est natura corporum gra-
vitantium, ut vires suas edant ad omnes distantias in omnia corpora gravi· ·
tantia. Inde vero sequitur, planetas et cometas universos se mutuo
trahere, et in se mutuo graves esse: quod etiam confirmatur ex pertur-
batione jovis et saturni, astronomis non incognita, et ab actionibus horum
planetarum in se invicem oriunda 3 quin et ex motu illo lentissimo apsidum,
qui supra memoratus est, quique a causa consimili proficiscitur.'

Eo demum pervenimus ut dicendum sit, et terram et solem et corpora
omnia coelestia, quae solem comitantur, se mutuo attrahere. Singulorum
ergo particulae, quaeque 'minimae, vires suas attractivas habebunt, pro
quantitate materiae pollentes3 quemadmodum supra de terrestribus osten-
sum est. In diversis autem distantiis, erunt et harum vires in duplicata
ratione distantiarum reciproce: nam ex particulis hac lege trahentibus
componi debere globos eadem lege trahentes, mathematice demonstratur.

Conclusiones praecedentes huic innituntur axiomati, quod a nullis non
recipitur philosophis ; effectuum scilicet ejusdem generis, quorum nempe
quae cognoscuntur proprietates eaedem sunt, easdem esse causas et easdem
esse proprietates quae nondum cognoscuntur. Quis enim dubitat, si
gravitas sit causa descensus lapidis in Europa, quin eadem sit causa de-
scensus in America? Si gravitas mutua fuerit inter lapidem et terram in
Europa; quis negabit mutuam esse in America ? Si vis attractiva lapidis
et terrae componatur, in Europa, ex viribus attractivis partium; quis
negabit similem esse compositionem in America? Si attractio terrae ad
omnia corporum genera et ad omnes distantias propagetur in Europa3
quidni pariter propagari dicamus in· America? In hac regula fundatur
omnis philosophia: quippe qua sublata nihil affirmare possimus de uni-
versis. Constitutio rerum singularum innotescit per observationes et ex-
perimenta: inde vero non nisi per hanc regulam de rerum universarum
natura judicamus. ζ

J am clim gravia sint omnia corpora, quae apud terram vel in coelis re- ⁹
periuntur, de quibus experimenta vel observationes instituere licet3 om-
111110 dicendum erit, gravitatem corporibus universis competere. Et quem-
admodum nulla concipi debent corpora, quae non‘ sint extensa, mobilia
et impenetrabilia3 ita nulla concipi debere, quae non sint gravia. Cor-
porum extensio, mobilitas, et impenetrabilitas non nisi per experimenta,
innotescunt3 eodem plane modo gravitas innotescit. '‘' Corpora omnia de

quibus observationes habemus, extensa sunt et mobilia et impenetrabilia:
b 2

