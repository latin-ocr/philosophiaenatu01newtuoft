ὲ

Dat-mm] PRINCIPIA MATHEMATICA. 9

pora definitur, et a vulgo pro spatio immobili usurpatur: uti dimensio spatii
subterranei, aerei vel eoelestis definita p'er situm suum ad Terram. Idem
sunt spatium absolutum et relativum, specie et magnitudine3 sed non per-
manent idem semper numero. Nam si Terra, verbi gratia, moveatur 3
spatium Ae'ris nostri, quod relative et respectu Terrae semper manet idem,
nunc erit una pars spatii absoluti in quam Aer transit, nunc alia pars
ejus3 et sic absolute mutabitur perpetuo.

ΙΙΙ. Locus est pars spatii quam corpus occupat, estque pro ratione spatii
vel Absolutus vel Relativus. Pars, inquam spatii3 non Situs corporis,
vel Superficies ambiens. Nam solidorum aequalium aequales semper sunt
loci; Superflcies autem ob dissimilitudinem figurarum ut plurimum inae-
quales sunt; Situs vero proprie loquendo quantitatem non habent, neque
tam sunt loca quam affectiones locorum. Motus totius idem est cum sum-
ma motuum partium, hoc est, translatio totius de suo loco eadem est cum
summa translationum partium de locis suis3 ideoque locus totius idem est
cum summa locorum partium, et propterea internus et in corpore toto.

IV. Motus Absolutus est translatio corporis de loco absoluto in locum
absolutum, Relativus de relativo in relativum. Sic in navi,quae velis pas-
sis fertur, relativus corporis Locus est navigii regio illa in qua corpus ver-
satur, seu cavitatis totius pars illa quam corpus implet, quaeque adeo mo-
vetur runa cum navi: et Quies relativa est permansio corporis in eadem
illa navis regione vel parte cavitatis. At quies vera est permansio corporis
in eadem parte spatii illius immoti in qua navis ipsa una cum cavitate sua
et contentis universis movetur. Unde si Terra vere quiescat, corpus
quod relative quiescit in navi, movebitur vere et absolute ea cum velo-
citate qua navis movetur in Terra. Sin Terra etiam moveatur, orietur
verus et absolutus corporis motus, partim ex Terrae motu vero in spatio
immoto, partim ex navis motu relativo in Terra: et si corpus etiam mo-
veatur relative in navi, orietur verus ejus motuS, partim ex vero motu Ter-
rae in spatio immoto, partim ex relativis motibus tmn navis in Terra, tum
corporis in navi3 et ex his motibus relativis orietur corporis motus re-
lativus in Terra. Ut si Terrae pars illa, ubi navis versatur, mo—
veatur vere in orientem cum velocitate partium 10010; ” et velis ven-
toque feratur navis in occidentem cum velocitatex partium decem ;
Nauta autem ambulet in navi orientem versus cum velocitatis parte
una z movebitur Nauta vere et absolute in spatio immoto cum velo-

citatis partibus 10001 in orientem, et relative in terra occidentem ver-
sus cum velocitatis partibus novem.

fluxum. Quapropter si corpus aliquod aequabili poris punctum flueret, spatiaque ab eo descripta
celeritate moveretur, illud eodem modo ac tem· forent temporibus proportionalia (5) ; eo igitur

