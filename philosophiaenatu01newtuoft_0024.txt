xx EDIToms

et inde concludimus corpora universa, etiam illa de quibus observationes
non habemus, extensa¹ esse et mobilia et impenetrabilia. Ita corpora
omnia sunt gravia, de quibus observationes habemus: et inde concludi-
'mus corpora universa, etiam illa de quibus observationes non habemus,
gravia esse. Si quis dicat corpora stellarum inerrantium non esse gra-
via, quandoquidem eorum gravitas nondum est observata3 eodem ar-
gumento dicere licebit neque extensa esse, nec mobilia, nec impenetra-
bilia, 011111 hae fixarum affectiones nondum sint observatae. Quid opus
est verbis? inter primarias qualitates corporum universorum vel gravitas
habebit locum 3 vel extensio, mobilitas, et impenetrabilitas, non habebunt.
Et natura rerum vel recte explicabitur per corporum gravitatem, vel non
recte explicabitur per corporum extensionem, mobilitatem, et impenetra—
bilitatem.

Audio nonnullos hanc improbare conclusionem, et de occultis qualitur·
tibus nescio quid mussitare. Gravitatem scilicet occultum esse quid, per-
petuo argutari solent3 occultas vero causas procul esse ablegandus, a
philosophia. His autem facile respondetur; occultas esse causas, non
illas quidem quarum existentia per observationes clarissime demonstratur,
sed has solum quarum occulta est et ficta existentia nondum vero com-
probata. Gravitas ergo non erit occulta causa motuum coelestium; siqui-
dem ex phaenomenis ostensum est, hanc virtutem revera existere. Hi
potius ad occultas confugiunt causas, qui nescio quos vortices, materiae
cujusdam prorsus fictitiae et sensibus omnino ignotae, motibus iisdem re-
· gendis praeficiunt.

Ideone autem gravitas occulta causa dicetur, eoque nomine rejicietur e
philosophia, quod causa ipsius gravitatis occulta est et nondum inventa?
Qui sic statuunt, videant nequid statuant absurdi, unde totius tandem
philosophiae fundamenta convellantur. Etenim causae continuo nexu pro-
cedere solent a compositis ad simpliciora: ubi ad causam simplicissimam
perveneris, jam non licebit ulterius progredi. Causae igitur simplicissimae

nulla dari potest mechanica explicatio: si daretur enim, causa nondum ’ ”

055οῐ simplicissima. Has tu proinde causas shnplicissimas appellabis oc-
cultas, et exulare Jubebis? Simul vero exulabunt et ab his proxime pen.
dentes et quae ab illis porro pendent, usque dum a causis omnibus vacua
fuerit et probe purgata philosophia„

Sunt qui gravitatem praeter naturam esse dicunt, et miraculum per-
petuum vocant. Itaque rejiciendam esse volunt, cum in physic& prae-
ternaturales causoe locum non habeant. -Huic ineptae prorsus objectioni

