xxvi EmToRIs x

igitur immotam esse. . Neutiquam profecto potuit oriri mundus, pulcher-
rima formarum et motuum varietate distinctus, nisi ex liberrima voluntate
cuncta providentis et gubernantis Dei.

Ex hoc igitur fonte promanarunt illae omnes quae dicuntur naturae leges ε
in quibus multa sane sapientissimi consilii, nulla necessitatis apparent ves-
tigia. Has proinde -non ab incertis conjecturis petere, sed observando
atque experiendo addiscere debemus. Qui verae physicae principia leges-
que rerum‚ sola mentis vi et interno rationis lumine fretum, invenire se
posse confidit3 hunc oportet vel statuere mundum ex necessitate fuisse,
legesque propositas ex eadem necessitate sequi3 vel si per voluntatem Dei
constitutus sit ordo naturae‚' se tamen, homuncionem misellum, quid opti-
mum factu sit perspectum habere. Sana omnis et vera philosophia fun÷
datur in phaenomenis rerum: quae si nos vel invitos et reluctantes ad hu-
jusmodi principia deducunt, in quibus clarissime cernuntur consilium
optimum et dominium summum sapientissimi et potentissimi entis3 non
erunt haec ideo non admittenda principia, quod quibusdam forsan homi-
nibus minus grata sunt futura. His vel miracula vel qualitates occultae
dicantur, quae displicent: verum nomina malitiose indita non sunt ipsis γ
rebus vitio vertenda3 nisi illud fateri tandem velint, utique debere philo- ‚
sophiam in atheismo fundari. Horum hominum gratia non erit labefac-
tanda philosophia, siquidem rerum ordo non vult immutari.

Obtinebit igitur apud probos et aequos judices praestantissima philoso-
phandi ratio, quae fundatur in experimentis et observationibua Huic vero,
dici vix poterit, quanta lux accedat, quanta dignitas, ab hoc operev prae-
claro illustrissimi nostri auctoris; cujus eximiam ingenii felicitatem, diffi÷
cillima quaeque problemata enodantis, et adea porro pertingentis ad quae. -
nec spes erat humanam mentem assurgere potuisse, merito admirantur et
suspiciunt quicunque paulo profundius in hisce rebus versati sunt. Clau·
stris ergo reseratis, aditum nobis aperuit ad pulcherrima rerum mysteria.
Systematis mundani* compagem elegantissimam ita tandem patefecit et
penitius perspectandam dedit3 ut nec ipse, si nunc revivisceret, rex Al-
phonsus vel simplicitatem vel harmoniae gratiam in ea desideraret. Ita-
que naturae majestatem propius jam licet intueri, et dulcissima contempl&
tione frui, conditorem vero ac dominum universorum impensius colere et
venerari, qui fructus est philosophiae multo uberrimus. Caecum esse
oportet, qui ex optimis et sapientissimis rerum structuris non statim vide-
at Fabricatoris omnipotentis infinitam sapientiam et bonitatem: insanum,
qui profiteri nolit.

