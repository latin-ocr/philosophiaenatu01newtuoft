EDITORIS PRAEFATIO

Π(

ΕΠΙΤΙΟΝΕΜ SECUNDAM. ⁵

m

NEWTONIANAE Philosophiae novam tibi, lector benevole, diuque deside-
ratam editionem, plurimum nunc emendatam atque auctiorem exhibemus.
Quae potissimum contineantur in hoc opere celeberrimo, intelligere potes
ex indicibus adjectis: quae vel addantur vel immutentur, ipsa te fere do-
cebit auctoris praefatio. Reliquum est, ut adjiciantur nonnulla de me—
thodo hujus philosophiae.

Qui physicam tractandam susceperunt, ad tres fere classes revocari
possunt. Extiterunt enim, qui singulis rerum speciebus qualitates spe-
cificas et occultas tribuerint 3 ex quibus deinde corporum singulorum
operationes, ignota quadam ratione, pendere voluerunt. In hoc posita
*est summa doctrinae scholasticae, ab Aristotele et Peripateticis derivatae:
Affirmant ¹utique singulos effectus ex corporum singularibus naturis oriri ς
, at unde sint illae naturae non docent3 nihil itaque docent. Cumque toti
sint in rerum nominibus, non in ipsis rebus; sermonem quendam philo-
sophicum censendi sunt adinvenisse, philosophiam tradidisse non sunt
censendi.

Alii ergo melioris diligentiae laudem consequi sperarunt rejecta vocabu-
lorum inutili farragine. statuerunt itaque materiam universam homoge-
neam esse, omnem vero formarum varietatem, quae in corporibus cernitur,
ex particulamm componentium simplicissimis quibusdam et intellectu
facillimis affectionibus oriri. Et recte quidem progressio instituitur a
simplicioribus ad magis composita, si particularum primariis illis affec-
tionibus non alios tribuunt modos, quam quos ipsa tribuit natura. Ve-
rum ubi licentiam sibi assumunt, ponendi quascunque libet ignotas par-
tium figuras et magnitudines, incertosque situs et motus; quin et fingendi
fluida quaedam occulta, quae corporum poros liberrime permeent, omni-

